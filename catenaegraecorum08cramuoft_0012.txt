vi MONITUM.

videatur. Adeo multae pericopae in e0, citationesque,
non sine magno sensus damno, resecatae sunt3 ut non
mirum sit Hentenium, qui Latine vertit, in vero sensu
investigando, multum laboris frustra impendisse. Haec
nobis optimi Codicis Barocciani ope resarcire contigit,
et plenissimum forsan Antiquorum Gr. Patrum Com-
mentarium quod exstat in Apocalypsin, vulgare τ collato
Codice cum Edit. Parisiensi Arethae Paris. 1631. fol.
Cod. Baroccianus est formae min. in 12. undecimo
saeculo exaratus; sed in Scholiis, ita minutis quamvis
nitidissimis characteribus, ut nonnisi intenta oculorum
acie distingui possint. Nonnulla vero folia excide-
runt3 et dolet praeterea, quod multa scholia ob nimis
decurtatas margines hiatibus laborent.

Hos defectus aliqua ex parte supplebunt Scholia
OEcumeniana quae post caetera edenda curavi, e Cod.
Coisl. 224, qui est decimi saeculi et pulcherrime
scriptus.

Hoc opus nostrum, qualecunque demum sit, accipe
Lector aequo animo, et utere ad gloriam Dei, Patris,
Filii, et Spiritus Sancti.

